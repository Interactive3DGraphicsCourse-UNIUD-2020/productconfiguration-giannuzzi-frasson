La scelta delle luci è stata fatta in base a un tutorial del motore di rendering Arnold in cui si mostrava l'utilizzo delle area light per riprodurre l'effetto studio fotografico classico dei render per i prodotti. Le area light possono essere in qualche modo paragonate alle SpotLight usate nel nostro codice con la possibilità di modificare i parametri di: colore, intensità, distanza, angolo, penombra e decadimento. Le RectAreaLight di threejs sono state scartate a priori per la mancanza del supporto per le ombre. Per creare l'effetto studio quindi sono state posizionate tre luci con parametri diversi a seconda della resa: una in cima, più leggera delle altre, che serve a illuminare la scena dall'alto e dare la tonalità generale dell'oggetto illuminato, le altre due ai lati invece utilizzate più per smorzare le ombre della luce in alto e per creare dei riflessi di tonalità diversi (una gialla e una blu). Per quanto riguarda gli altri parametri sono stati modificati soltanto l'angolo, la penombra e il decadimento in base alla potenza delle ombre sul pavimento e alla tonalità generale risultante dai riflessi nell'oggetto illuminato. Con l'utilizzo delle SpotLight è stato possibile creare le relative shadowMap e poter ricevere/trasmettere le ombre tra oggetti in scena e pavimento. 
Per quanto riguarda la luce generale è stato utilizzato anche l'ambientOcclusion tramite la texture del materiale utilizzato poi nel codice degli shader per il diffuse generale. L'environment map invece è stata camuffata con l'inserimento della scena all'interno di un box la cui luce non è quella che si vede nel render ma è data da una cubemap esterna che potesse avere lo stesso effetto dei muri visibili. 